---
title: "种树郭橐驼传"
categories:
  - Chinese
sub_title: "宋·柳宗元"
tags:
  - study
  - 文言文
---


***
郭橐驼，不知始何名。病偻，隆然伏行，有类橐驼者，故乡人号之“驼”。驼闻之，曰：“甚善。名我固当。”因舍其名，亦自谓橐驼云。

* 偻：脊背弯曲，驼背
* 始：最初
* 隆然：脊背突起而弯腰行走
* 有类：有些像
* 号：起外号
* 名我固当：这样称呼我确实恰当。名，「意动」，称呼。固，确实。当，恰当。
* 云：句末语气词


***

其乡曰丰乐乡，在长安西。驼业种树，凡长安豪富人为观游及卖果者，皆争迎取养。视驼所种树，或移徙，无不活，且硕茂，早实以蕃。他植者虽窥伺效慕，莫能如也。
有问之，对曰：“橐驼非能使木寿且孳也，能顺木之天，以致其性焉尔。凡植木之性，其本欲舒，其培欲平，其土欲故，其筑欲密。既然已，勿动勿虑，去不复顾。其莳也若子，其置也若弃，则其天者全而其性得矣。故吾不害其长而已，非有能硕茂之也；不抑耗其实而已，非有能早而蕃之也。

* 业：「名作动」以…为业
* 为观游：经营园林游览。为，从事，经营
* 取养：雇用
* 或：有的
* 硕茂：高大茂盛
* 早实：早结果实。实，「名作动」，结果实
* 以：而且，连词，作用同"而"
* 蕃：多
* 窥伺：偷偷地查看
* 效慕：仿效
* 莫：没有谁
* 如：比得上
* 孳：繁殖
* 天：天性，自然生长规律
* 致其性：使它按照自己的本性成长。致，使达到。焉尔：罢了，句末语气词连用
* 本：树根
* 欲；要
* 培：培土
* 故：旧
* 筑： 捣土
* 既然：已经这样
* 莳：栽种
* 早而蕃：「使动」，使…（结实）早而且多


***

他植者则不然，根拳而土易，其培之也，若不过焉则不及。苟有能反是者，则又爱之太恩，忧之太勤，旦视而暮抚，已去而复顾，甚者爪其肤以验其生枯，摇其本以观其疏密，而木之性日以离矣。虽曰爱之，其实害之；虽曰忧之，其实仇之，故不我若也。吾又何能为哉！”

* 拳：拳曲
* 苟：如果，连词
* 恩：有情义，引申为"深"的意思
* 甚：严重
* 爪：「名作动」掐
* 以：表目的，用来
* 验：检验，观察
* 疏密：指土的松与紧
* 以：连词，连接状语和动词，不译


**

问者曰：“以子之道，移之官理，可乎？”驼曰：“我知种树而已，官理，非吾业也。然吾居乡，见长人者好烦其令，若甚怜焉，而卒以祸。旦暮吏来而呼曰：‘官命促尔耕，勖尔植，督尔获，早缫而绪，早织而缕，字而幼孩，遂而鸡豚。’鸣鼓而聚之，击木而召之。吾小人辍飧饔以劳吏者，且不得暇，又何以蕃吾生而安吾性耶？故病且怠。若是，则与吾业者其亦有类乎？”

* 长人者：为人之长者，指官吏
* 焉：代词，同"之"
* 卒：终于
* 官命：官府命令
* 勖：勉励
* 缫：煮茧抽丝
* 而：「通假」尔，你们
* 绪：丝头
* 字：养育
* 辍飧饔：不吃饭
* 以：来，连词
* 劳吏：慰劳当差的
* 且：尚且
* 性：生命
* 病：困苦
* 怠： 疲倦

***

问者曰：“嘻，不亦善夫！吾问养树，得养人术。”传其事以为官戒。
